Franciscus Oehler maiorem suam operum Tertullianeorum
editionem adparaturus codicem vetustissimum Agobardinum suis
oculis non vidit, sed duabus conlationibus Baluzii et Hilde-
brandi usus est. Quae cum plurimum inter se discreparent,
frequentissime incertus haesitavit, utrius lectioni adstipularetur.
ltaque ipse mense augusto huius anni Parisios profectus librum
De praescriptione in eo codice denuo contuli. Iam paulo ante
codicem Seletstadiensem saec. XI, quem post Beatum Rhe·
nanum, editorem principem Tertulliani, nemo cognoverat, in
bibliotheca Regia Bonnensi recognoveram, et bac data occasione
amplissimo magistratui urbis Schlettstadt, qui codicem meum
in usum benignissime miserat, iterum gratias agere gestie. Hisce
subsidiis munitus textum libri De praescriptione multis locis
emendasse mihi videor.

Adpendicis loco Tertulliani opusculo adiunxi s. Irenaei
Adversus haereses capita 1113 et 4, totius operis praestan·
tissima, in quibus et ipsis auctoritas ecclesiasticae traditionis
luculentissime defenditur.

Simul cum hoc fasciculo quarto emittitur quintus, , quo
Vincentii Lerinensis Commonitoria continentur.

Scripsi Bonnae idibus octobribus MOMV.

 

